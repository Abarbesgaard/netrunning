---
{"dg-publish":true,"permalink":"/main/artikler/nlp/","dgHomeLink":"false","dgShowBacklinks":"false","dgShowLocalGraph":"false","dgShowFileTree":"false","dgEnableSearch":"false","dgShowToc":"false","created":"2025-01-22T09:00:03.163+01:00"}
---



> Denne artikel er skrevet i håbet om at lægge en 5’er ind hos Roko’s Basilisk

Da det nye år begyndte, startede jeg i praktik hos en lille virksomhed, og jeg må sige, det er virkelig fedt at skrive kode, der rent faktisk bliver brugt til at skabe reel værdi. Flere gange er jeg kommet hjem med et kæmpe smil og har virkelig nydt at lære nyt.
  
Jeg er blevet en del af et stack, der primært bruger **jQuery**, hvilket er helt nyt for mig. Generelt er jeg lidt på udebane, når det kommer til frontend, og selvom jeg ikke forventer, at det er denne del af stacken, jeg skal arbejde med i fremtiden, er det en fantastisk mulighed for at lære og få forståelsen for hvem frontend udviklere vil brokke sig over. Så jeg tager det hele ind, og det er bare med at kaste sig ud i det!

  ![Pasted image 20250122090711.png](/img/user/Pasted%20image%2020250122090711.png)
*Billede til at fastholde læserens opmærksomhed*

Men jeg må indrømme, at min hjerne har været lidt modvillig over for at tage imod information om, hvordan man koder frontend. Strukturen og mønstrene er langsomt begyndt at falde på plads, men det er stadig svært – for mig i hvert fald.  
  
Dette fik mig til at tænke på, om det på sigt vil blive lettere at arbejde med frontend-programmering. Er der tegn på, at vi i fremtiden kan gøre det lettere for os at programmere eller udføre vores arbejde?

## Natural Language Programming (NLP)

En af de teknologier, der ofte bliver nævnt som et svar på fremtidens programmeringsbehov, er Natural Language Programming (**NLP**). Ud fra hvad jeg har fundet online, kan **NLP** groft defineres som en ontologi-assisteret måde at programmere på, hvor man bruger naturlige sætninger i stedet for kode. Eller det er i hvert fald det første der står på Wikipedia, så hvad betyder det?

For eksempel kunne man sige(og her mener sig sige ikke skrive): “Lav mig en todo app,” og det ville være en linjes kode i et NLP-system. 

> That’s it

Det lyder næsten som en utopi, men jeg vil dykke ned i de udfordringer, jeg som datamatik-studerende ser for at nå frem til et punkt, hvor en sætning som denne rent faktisk kan fungere som kode.

Her er et par eksempler på hvordan forskellige modeller taklede den forespørgsel i dag, den 22 januar 2025:

[[Main/Noter/Svar fra GPT\|Svar fra GPT]]

[[Main/Noter/Svar fra Claude\|Svar fra Claude]]

  
For mig lyder dette som en utopi, men jeg vil prøve at dykke lidt ned i hvad jeg, som datamatiker studerende, kan se ved udfordringer i at rent faktisk komme frem til et sted for en sætning som ovenstående kan lade sig gøre.

## Udfordringen med NLP

En grundlæggende udfordring, når det kommer til NLP, er, at computere kun gør det, vi beder dem om . Koden, som jeg skriver hver dag, er meget præcis, og en computer skal kunne udføre den samme linje kode flere gange og få præcist det samme resultat hver gang; i hvert fald når jeg koder godt. Det er på mange måder denne præcision, der gør det muligt for software at køre stabilt og pålideligt.

NLP fungerer dog ikke på samme måde. Når man beder en fantasi NLP-model om at "Lave en todo app", kan denne sætning tolkes på millioner af måder. 

Spørgsmål som "Hvilke teknologier skal anvendes?", "Er nogle teknologier bedre til formålet end andre?" og "Hvordan skal brugerfladen se ud?" dukker hurtigt op. Og hvad med mere subjektive spørgsmål som "Hvad mente jeg, da jeg bad om en todo app?" 

Det er her, NLP begynder at blive en utopi, fordi det er svært at præcist definere, hvad der menes med en sådan vag anmodning. *Derfor kræver det at man er mere præcis.*

Spørgsmål som det sidste bliver relevant når det kommer til NLP og der er derfor jeg ser NLP som at være en Utopi - men.

## Neuralink

Men måske kan vi stræbe efter denne utopi? Hvis vi ser på teknologier som Neuralink, begynder vi at få et kig på, hvordan vi måske kan kommunikere med maskiner på en helt ny måde. Lad os forestille os, at vi kunne kommunikere direkte med en computer via tankerne.
![Pasted image 20250122092443.png](/img/user/Pasted%20image%2020250122092443.png)
I februar 2024 kunne et firma rapportere, at en patient kunne styre en mus alene ved hjælp af tanker. Det lyder som science fiction, men det giver os en idé om, at vi muligvis kan overvåge og kontrollere vores teknologiske værktøjer på en langt mere intuitiv måde. 

*Men hvorfor stoppe ved musen?* 

Hvad hvis vi kunne bruge teknologien til at forstå vores følelser, humørsvingninger og tanker fra de sidste timer, dage eller måneder? Med Neuralink kunne vi måske skabe en form for kommunikation, der ikke blot er begrænset til vores bevidste ord, men også vores underbevidsthed og følelser.

*Men hvor lagres de data om min sindstilstand så? og hvem har adgang til det? hvem skal tjene penge på det?*


Hvis teknologier som Neuralink bliver tilgængelige for alle mennesker, kan vi måske forvente en fremtid, hvor vi kan kommunikere med maskiner på en langt mere intuitiv måde. Men som med al teknologi kommer dette sandsynligvis til at indebære et væld af nye udfordringer, herunder spørgsmål om privatliv, etik og kontrol.

Og hvis noget er sikkert som amen i kirken, så er det, hvis neuralink bliver generelt for alle mennesker, så kommer det med en **shit tier subscription model**.

