---
{"dg-publish":true,"permalink":"/main/systemudvikling/smart-mal/","title":"Smart Mål","tags":["læringsmål","systemudvikling","projektarbejde","programmering"],"created":"2024-08-14T14:02:01.467+02:00"}
---



## Hvad er SMART-modellen?

SMART-modellen er fem krav, du skal stille til din målsætning. Det er fem
spørgsmål, din målsætning skal kunne svare på.

De fem krav i SMART-modellen er:

### Specifikt

> hvad er det helt præcist, du vil opnå?

Vær så præcis omkring, hvad det er du vil opnå, som du kan. Prøv at se
forskellen på de her to mål:

1. Jeg vil være den bedste kok i verden.

2. Jeg vil være kok på en trestjernet Michelin restaurant inden vi går ind i 2017.

Det første mål er ikke særlig konkret.
For hvad vil det egentlig sige at være den bedste. Det er jo individuelt.
Det kan være, at du vil være den bedste kok på Tambohuse Kro for lige netop
de gæster, som du laver mad til. Eller det kan være, at din definition af
verdens bedste kok er tæt bundet op med Michelin guidens anbefalinger. Forskellen
på de to mål er, at du rent faktisk kan sige, nu har jeg opnået et jeg ville
med det her mål til nummer to. Det kan du ret beset ikke med mål nummer ét.
For hvad vil det sige at være den bedste.

### Målbart

> Hvornår er du i mål?

Du skal kunne svare på, hvornår du er i mål. Og du skal kunne svare på det
i søvne.
For hvis du ikke ved det helt præcist, så er det let at lade deadline
skride, slække på kravene og måske give op på halvvejen. Du skal
simpelthen vide præcis, hvilke kriterier der skal være opfyldt
før, at du har nået dit mål og kan lade champagnepropperne springe.

Og du skal også sætte målbare kriterier op, selvom det måske handler om blødere
ting som personlig udvikling.

### Attractivt

> hvorfor du at kæmpe for at nå det her mål?

Hvad er det, der gør, at du gider spæne gennem ild, vand og alverdens
farer for at nå det her mål? Hvis det er fordi, at din direktør siger,
at du skal, så kan du godt regne med, at motivationen ikke er i
toppen. Og den er i hvert fald slet ikke lige så meget på toppen,
som hvis du finder motivationen inde i dig selv. Det er dig, der
skal kæmpe for at nå dit mål. Dag og nat. Tidligt og sent.
Hvis det er det, der skal til.

Rigtig mange når ikke deres mål, fordi de stræber efter andres.

### Realistisk

> har du de nødvendige ressourcer til at nå dit mål?

Du kan have meget på listen over ting, som du gerne vil nå.
Men virkeligheden er klog. Så du skal ikke blive overambitiøs og
prøve at snyde realiteterne. Hvis du er alt for optimistisk med
tiden, så risikerer du bare, at du helt mister pusten, når du
for alvor begynder at sakke bagud.

### Tidsbestemt

> hvad er din deadline?

Deadline er både noget vi frygter, og noget vi ser frem til.
Hvis du sætter et godt mål. Måske endda gode delmål. Så bliver
deadline også noget, som du ser frem til. For du er jo topmotiveret
for alle de attraktive ting, det fører med sig, at du når dit mål.
Så sæt en konkret deadline på fra starten. Hvis du ikke ved,
hvilken dag og hvornår på dagen du skal være i mål, så er der
ingen grund til at starte. Så kan du altid udskyde det.
